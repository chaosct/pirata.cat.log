{
    "any": 11,
    "desc": "Votaci\u00f3 a tancar el proper 9 d'octubre a les 21h.\n\n  \nEns han demanat que us consultem aix\u00f2:\n[[http://www.acampadadebarcelona.org/index.php/ca/acampadabcn/item/423-contra-\nla- repressi%C3%B3-al-moviment-15m\n](http://www.acampadadebarcelona.org/index.php/ca/acampadabcn/item/423-contra-\nla-repressi%C3%B3-al-moviment-15m\n)](http://www.acampadadebarcelona.org/index.php/ca/acampadabcn/item/423\n-contra-la-repressi%C3%B3-al-moviment-15m )\n\n  \n--   \n  \nContra el proc\u00e9s repressiu al moviment 15M\n\n  \nAvui, dia 3 d\u2019octubre han estat practicades com a m\u00ednim tres detencions arrel\nde la protesta que va tenir lloc el 15 de juny de 2011, a les portes del parc\nde la Ciutadella de Barcelona. Volem expressar tot el nostre suport a totes\nles persones que es puguin veure represaliades per aquests fets i el rebuig\nm\u00e9s ferm al proces jur\u00eddico-pol\u00edtico que ha obert l\u2019Audi\u00e8ncia Nacional.\n\n  \nEl conseller d'Interior del govern de la Generalitat, Felip Puig i el\nmagistrat de l'Audi\u00e8ncia Nacional Eloy Velasco estan impulsant una operaci\u00f3\nrepressiva, amb la col\u00b7laboraci\u00f3 de la Fiscalia General de Catalunya, contra\nun moviment social massiu que est\u00e0 plantant cara a les pol\u00edtiques de\nretallades pressupost\u00e0ries, en \u00e0mbits tan importants com l'ensenyament i la\nsanitat entre d'altres. En lloc de parar atenci\u00f3 al malestar ciutad\u00e0 envers la\ncrisi i les retallades antisocials, els poders f\u00e0ctics responen amb la\nrepressi\u00f3 i la criminalitzaci\u00f3 de la dissid\u00e8ncia. A aquesta situaci\u00f3 cal\nafegir-hi el paper fonamental que una entitat tan antidemocr\u00e0tica i poc\nrepresentativa com Manos Limpias ha tingut en aquest proc\u00e9s. Ells han estat\nels impulsors del pr\u00f3ces, presentant una querella criminal contra el 15-M\ndavant l\u2019Audi\u00e8ncia Nacional. A tot aix\u00f2 s\u2019hi suma el proc\u00e9s penal que estan\npatint 6 persones als jutjats de Barcelona per la mateixa protesta.\n\n  \n  \n  \nCal destacar que l'Audi\u00e8ncia Nacional \u00e9s una instituci\u00f3 hereva del 'Tribunal\nde \u00d3rden P\u00fablico' franquista (TOP), un tribunal d'excepci\u00f3 utilitzat\nhist\u00f2ricament en casos amb un caire clarament pol\u00edtic. Les persones que\nafrontaran aquest procediment s\u00f3n acusades d'un delicte \u201cContra les\nInstitucions de l'Estat\u201d, delicte que no ha estat mai aplicat a les m\u00faltiples\nprotestes esdevingudes davant dels diversos parlaments auton\u00f2mics, el Congr\u00e9s\ndels Diputats o el Senat. Tampoc no va passar l'any 1984 quan, cal recordar-\nho, una multitud de militants de Converg\u00e8ncia Democr\u00e0tica de Catalunya,\ncongregats a les portes del Parlament, va protagonitzar una protesta molt m\u00e9s\ncontundent que la del 15 de juny, en aquest cas contra els diputats del Partit\ndels Socialistes de Catalunya. Aleshores, els dirigents convergents no van fer\ncap refer\u00e8ncia a la honorabilitat d'una de \u201cles m\u00e0ximes institucions del\npa\u00eds\u201d.\n\n  \nEntenem aquestes actuacions no com una acci\u00f3 contra persones espec\u00edfiques -que\nen tot cas serien bocs expiatoris - sin\u00f3 com un atac al conjunt del moviment\n15M. Un moviment amb un recolzament social molt elevat que encap\u00e7ala la\ncr\u00edtica a l'actual sistema de representaci\u00f3 pol\u00edtica, aix\u00ed com a les mesures\necon\u00f2miques d'austeritat neoliberal promotores de segregaci\u00f3 i exclusi\u00f3\nsocial.\n\n  \nLa convocat\u00f2ria del 15 de Juny del 2011 va ser una decisi\u00f3 presa a partir del\ndebat p\u00fablic, obert, transparent i horitzontal que van tenir les\nmultitudin\u00e0ries assemblees d'aleshores. \u00c9s per aix\u00f2, que creiem que aquest\nproc\u00e9s constitueix un atac a tot el moviment.\n\n  \nAquesta protesta va ser instrumentalitzada i exagerada pel conseller\nd\u00b4Interior Felip Puig i el govern amb imatges h\u00e0bilment constru\u00efdes, com la de\nl'arribada del president de la Generalitat i altres membres del Govern en\nhelic\u00f2pter al Parlament. L'objectiu de Converg\u00e8ncia i Uni\u00f3 (CiU) amb totes\naquestes cortines de fum ha estat prou clar: desviar l\u2019atenci\u00f3 p\u00fablica del que\nestava passant dins de l'hemicicle, on es debatien uns pressupostos\nantisocials absolutament il\u00b7leg\u00edtims, en tant que no constaven a cap programa\nelectoral i no van passar per cap refer\u00e8ndum vinculant.\n\n  \nNo obstant aix\u00f2, el diumenge 19 de juny una marea humana de m\u00e9s de 200.000\npersones va respondre tant al muntatge pol\u00edtic com a les greus retallades\nsocials patides per la poblaci\u00f3 catalana en els darrers mesos, manifestant-se\nsota el lema 'El carrer \u00e9s nostre, no pagarem la vostra crisi'.\n\n  \nReafirmem, un cop m\u00e9s, el nostre rebuig a les actuacions judicials i policials\nen curs contra el moviment, reiterem el nostre suport a les persones\nprocessades i a les que poden encausar en un futur i anunciem que, lluny d\n\u2019espantar-se de la persecuci\u00f3, el moviment 15-M continuar\u00e0 sortint al carrer i\ntreballant per deixar ben clar que \u201cno som mercaderies en mans de pol\u00edtics i\nbanquers\u201d.\n\n  \nFinalment, fem una crida a concentrar-nos contra l\u2019actuaci\u00f3 repressiva i\ncontra les retallades a la pla\u00e7a de Catalunya de Barcelona, avui dilluns a les\n19 hores.\n\n  \nTots i totes som 15-M.\n\n  \n#15mlliure\n\n  \nSignatures:\n\n  \nAssemblea de Sants, Assemblea de Gr\u00e0cia, Assemblea del Casc Antic, Assemblea\nde Poble Nou, Assemblea de Sant Andreu, Assemblea de Clot-Camp de l'Arpa,\nAssemblea de Drets Socials de l\u2019Eixample, Assemblea de\n\nEtiquetes: en podeu posar diverses separant-les amb comes:\n[15m](https://xifrat.pirata.cat/ideatorrent/?tags=15m)\n[adhesi](https://xifrat.pirata.cat/ideatorrent/?tags=adhesi)\n[catalunya](https://xifrat.pirata.cat/ideatorrent/?tags=catalunya)\n[de](https://xifrat.pirata.cat/ideatorrent/?tags=de)\n[manifest](https://xifrat.pirata.cat/ideatorrent/?tags=manifest)\n[piratacat](https://xifrat.pirata.cat/ideatorrent/?tags=piratacat)\n[pirates](https://xifrat.pirata.cat/ideatorrent/?tags=pirates)\n[societat](https://xifrat.pirata.cat/ideatorrent/?tags=societat)\n\n",
    "dia": 3,
    "final": {
        "any": 11,
        "dia": 10,
        "mes": 10
    },
    "hora": "23:47",
    "id": 130,
    "mes": 10,
    "solutions": [
        {
            "desc": "Que Pirates de Catalunya s'hi adhereixi  al manifest:",
            "down": 2,
            "equal": 3,
            "id": 361,
            "title": "Proposta (#1):Adherir-nos al manifest",
            "up": 43
        }
    ],
    "status": "Finalitzada",
    "titol": "Idea #130: Contra la repressi\u00f3 al moviment 15M",
    "url": "https://xifrat.pirata.cat/ideatorrent/idea/130"
}