{
    "any": 11,
    "desc": "Votaci\u00f3 a tancar el proper 9 d'octubre a les 21h.\n Ens han demanat que us consultem aix\u00f2: http://www.acampadadebarcelona.org/index.php/ca/acampadabcn/item/423-contra-la- repressi%C3%B3-al-moviment-15m\n --\n Contra el proc\u00e9s repressiu al moviment 15M\n Avui, dia 3 d\u2019octubre han estat practicades com a m\u00ednim tres detencions arrel de la protesta que va tenir lloc el 15 de juny de 2011, a les portes del parc de la Ciutadella de Barcelona. Volem expressar tot el nostre suport a totes les persones que es puguin veure represaliades per aquests fets i el rebuig m\u00e9s ferm al proces jur\u00eddico-pol\u00edtico que ha obert l\u2019Audi\u00e8ncia Nacional.\n El conseller d'Interior del govern de la Generalitat, Felip Puig i el magistrat de l'Audi\u00e8ncia Nacional Eloy Velasco estan impulsant una operaci\u00f3 repressiva, amb la col\u00b7laboraci\u00f3 de la Fiscalia General de Catalunya, contra un moviment social massiu que est\u00e0 plantant cara a les pol\u00edtiques de retallades pressupost\u00e0ries, en \u00e0mbits tan importants com l'ensenyament i la sanitat entre d'altres. En lloc de parar atenci\u00f3 al malestar ciutad\u00e0 envers la crisi i les retallades antisocials, els poders f\u00e0ctics responen amb la repressi\u00f3 i la criminalitzaci\u00f3 de la dissid\u00e8ncia. A aquesta situaci\u00f3 cal afegir-hi el paper fonamental que una entitat tan antidemocr\u00e0tica i poc representativa com Manos Limpias ha tingut en aquest proc\u00e9s. Ells han estat els impulsors del pr\u00f3ces, presentant una querella criminal contra el 15-M davant l\u2019Audi\u00e8ncia Nacional. A tot aix\u00f2 s\u2019hi suma el proc\u00e9s penal que estan patint 6 persones als jutjats de Barcelona per la mateixa protesta.\n   Cal destacar que l'Audi\u00e8ncia Nacional \u00e9s una instituci\u00f3 hereva del 'Tribunal de \u00d3rden P\u00fablico' franquista (TOP), un tribunal d'excepci\u00f3 utilitzat hist\u00f2ricament en casos amb un caire clarament pol\u00edtic. Les persones que afrontaran aquest procediment s\u00f3n acusades d'un delicte \u201cContra les Institucions de l'Estat\u201d, delicte que no ha estat mai aplicat a les m\u00faltiples protestes esdevingudes davant dels diversos parlaments auton\u00f2mics, el Congr\u00e9s dels Diputats o el Senat. Tampoc no va passar l'any 1984 quan, cal recordar-ho, una multitud de militants de Converg\u00e8ncia Democr\u00e0tica de Catalunya, congregats a les portes del Parlament, va protagonitzar una protesta molt m\u00e9s contundent que la del 15 de juny, en aquest cas contra els diputats del Partit dels Socialistes de Catalunya. Aleshores, els dirigents convergents no van fer cap refer\u00e8ncia a la honorabilitat d'una de \u201cles m\u00e0ximes institucions del pa\u00eds\u201d.\n Entenem aquestes actuacions no com una acci\u00f3 contra persones espec\u00edfiques -que en tot cas serien bocs expiatoris - sin\u00f3 com un atac al conjunt del moviment 15M. Un moviment amb un recolzament social molt elevat que encap\u00e7ala la cr\u00edtica a l'actual sistema de representaci\u00f3 pol\u00edtica, aix\u00ed com a les mesures econ\u00f2miques d'austeritat neoliberal promotores de segregaci\u00f3 i exclusi\u00f3 social.\n La convocat\u00f2ria del 15 de Juny del 2011 va ser una decisi\u00f3 presa a partir del debat p\u00fablic, obert, transparent i horitzontal que van tenir les multitudin\u00e0ries assemblees d'aleshores. \u00c9s per aix\u00f2, que creiem que aquest proc\u00e9s constitueix un atac a tot el moviment.\n Aquesta protesta va ser instrumentalitzada i exagerada pel conseller d\u00b4Interior Felip Puig i el govern amb imatges h\u00e0bilment constru\u00efdes, com la de l'arribada del president de la Generalitat i altres membres del Govern en helic\u00f2pter al Parlament. L'objectiu de Converg\u00e8ncia i Uni\u00f3 (CiU) amb totes aquestes cortines de fum ha estat prou clar: desviar l\u2019atenci\u00f3 p\u00fablica del que estava passant dins de l'hemicicle, on es debatien uns pressupostos antisocials absolutament il\u00b7leg\u00edtims, en tant que no constaven a cap programa electoral i no van passar per cap refer\u00e8ndum vinculant.\n No obstant aix\u00f2, el diumenge 19 de juny una marea humana de m\u00e9s de 200.000 persones va respondre tant al muntatge pol\u00edtic com a les greus retallades socials patides per la poblaci\u00f3 catalana en els darrers mesos, manifestant-se sota el lema 'El carrer \u00e9s nostre, no pagarem la vostra crisi'.\n Reafirmem, un cop m\u00e9s, el nostre rebuig a les actuacions judicials i policials en curs contra el moviment, reiterem el nostre suport a les persones processades i a les que poden encausar en un futur i anunciem que, lluny d\u2019espantar-se de la persecuci\u00f3, el moviment 15-M continuar\u00e0 sortint al carrer i treballant per deixar ben clar que \u201cno som mercaderies en mans de pol\u00edtics i banquers\u201d.\n Finalment, fem una crida a concentrar-nos contra l\u2019actuaci\u00f3 repressiva i contra les retallades a la pla\u00e7a de Catalunya de Barcelona, avui dilluns a les 19 hores.\n Tots i totes som 15-M.\n #15mlliure\n Signatures:\n Assemblea de Sants, Assemblea de Gr\u00e0cia, Assemblea del Casc Antic, Assemblea de Poble Nou, Assemblea de Sant Andreu, Assemblea de Clot-Camp de l'Arpa, Assemblea de Drets Socials de l\u2019Eixample, Assemblea de \n\nEtiquetes: en podeu posar diverses separant-les amb comes:\n\n\n15m\nadhesi\ncatalunya\nde\nmanifest\npiratacat\npirates\nsocietat",
    "dia": 3,
    "final": {
        "any": 11,
        "dia": 10,
        "mes": 10
    },
    "hora": "23:47",
    "id": 130,
    "mes": 10,
    "solutions": [
        {
            "desc": "Que Pirates de Catalunya s'hi adhereixi  al manifest:",
            "down": 2,
            "equal": 3,
            "id": 361,
            "title": "Proposta (#1):Adherir-nos al manifest",
            "up": 43
        }
    ],
    "status": "Finalitzada",
    "titol": "Idea #130: Contra la repressi\u00f3 al moviment 15M",
    "url": "https://xifrat.pirata.cat/ideatorrent/idea/130"
}