{
    "any": 12,
    "desc": "ATENCI\u00d3: Aquesta idea romandr\u00e0 a la sala d'espera fins el 22 de febrer perqu\u00e8\nels diferents candidats puguin presentar-hi les seves propostes. El per\u00edode de\nvotaci\u00f3 ser\u00e0 del 23 al 29 de febrer de 2012.\n\n  \nCom s'ha parlat a diferents reunions i a les llistes de treball, des del punt\nde vista estrat\u00e8gic a Pirates de Catalunya li interessa participar activament\nen el desenvolupament del moviment pirata internacional. En particular, \u00e9s\nimportant coordinar-se amb la resta de partits pirata europeus per a comen\u00e7ar\na treballar en una campanya conjunta per a les properes Eleccions Europees\n2014.\n\n  \nS'ha suggerit la creaci\u00f3 del grup de treball per aquest tema per\u00f2 a la vegada\ns'ha fet pal\u00e8s la necessitat que els representants de PIRATA.CAT que vagin a\nles reunions o que participin en les discussions de Pirate Parties\nInternational (PPI) hagin estat escollits mitjan\u00e7ant el Sistema de\nParticipaci\u00f3 Ciutadana (SPC). Aquesta \u00e9s la votaci\u00f3 per escollir aquests\nrepresentants.\n\n  \nLa propera reuni\u00f3 anual de PPI ser\u00e0 del 13 al 15 d'abril i caldria que hi\nanessin, no els qui tinguin diners per a pagar-s'ho a nivell personal, sin\u00f3\nels representants de PIRATA.CAT que hagin estat escollits al SPC. PIRATA.CAT\npot enviar-hi un m\u00e0xim de 6 delegats.\n\n  \nLes persones interessades a treballar en aquest \u00e0mbit i a poder representar\nPirates de Catalunya a nivell internacional poden proposar-se aqu\u00ed posant una\npetita explicaci\u00f3 (disponibilitat per viatjar, idiomes, motivaci\u00f3, experi\u00e8ncia\npr\u00e8via, contactes pirates internacionals, etc).\n\n  \nEls candidats hauran de treure com a m\u00ednim el doble de vots a favor que en\ncontra per a poder ser escollits representants. Normalment les assemblees de\nPPI s\u00f3n obertes, de manera que a t\u00edtol personal en principi hi podr\u00e0 assistir\nqualsevol afiliat de PIRATA.CAT encara que no hagi sortit escollit delegat.\n\nEtiquetes: en podeu posar diverses separant-les amb comes:\n[delegats](https://xifrat.pirata.cat/ideatorrent/?tags=delegats)\n[internacional](https://xifrat.pirata.cat/ideatorrent/?tags=internacional)\n[International](https://xifrat.pirata.cat/ideatorrent/?tags=International)\n[Parties](https://xifrat.pirata.cat/ideatorrent/?tags=Parties)\n[Pirate](https://xifrat.pirata.cat/ideatorrent/?tags=Pirate)\n[PPI](https://xifrat.pirata.cat/ideatorrent/?tags=PPI)\n[representants](https://xifrat.pirata.cat/ideatorrent/?tags=representants)\n\n",
    "dia": 19,
    "final": {
        "any": 12,
        "dia": 1,
        "mes": 3
    },
    "hora": "15:59",
    "id": 160,
    "mes": 2,
    "solutions": [
        {
            "desc": "Disponibilitat per a viatjar, idiomes, motivaci\u00f3, experi\u00e8ncia pr\u00e8via, contactes pirates internacionals, etc.",
            "down": 0,
            "equal": 1,
            "id": 523,
            "title": "Proposta (#1):Nom del candidat (exemple)",
            "up": 0
        },
        {
            "desc": "Participo a les llistes de PPI des de primers del 2010. Parlo, llegeixo i escric fluidament en angl\u00e8s, i tracto regularment amb estrangers a nivell negociaci\u00f3. Al 2010 vaig assistir (telem\u00e0ticament) a l'assemblea fundacional de PPI (el meu vol es va cancel\u00b7lar per les cendres del volc\u00e0 Island\u00e8s :S). Al 2011 hi vaig participar novament de forma telem\u00e0tica, aconseguint l'adhesi\u00f3 de PIRATA.CAT a PPI, sent el primer partit no-estatal. Tinc contactes amb diversos membres de l'actual i l'anterior junta de PPI, principalment d'Alemanya, Su\u00e8cia, Holanda, Su\u00efssa, Luxemburg i S\u00e8rbia, tot i que el contacte el tinc de quasi tots els representants de partits pirates de PPI. Recentment hi ha hagut algunes discrep\u00e0ncies que han fet trontollar la junta de PPI. Tinc tracte regular i cordial amb gent de les dues faccions. El co-president que va dimitir, Marcel Kolaja, \u00e9s del Partit Pirata Txec i va demanar que em present\u00e9s a la junta de PPI, juntament amb en Thomas Gaul (PP-CH/DE) i n'Aphophis (PP-CH). Amb l'altre co-president, en Samir Allioui, tinc un tracte molt bo i col\u00b7laborem plegats en temes com #megacomplaint.[...]Personalment trobo que les postures de Pirata.cat casen m\u00e9s amb la branca \"germ\u00e0nica\" de PPI que no pas amb la Sueco-Anglosaxona, que \u00e9s m\u00e9s purista i no aplica temes com la democr\u00e0cia directa/l\u00edquida. En les darreres setmanes he estat participant en la llista EU-PP, que intenta apropar postures dels diferents partits pirates a Europa, ajudar a implantar-se als m\u00e9s nous, coordinar programa electoral i campanya de les eleccions europees, i anar m\u00e9s enll\u00e0 de la declaraci\u00f3 d'Uppsala. (veure crida del PiratenPartei en aquest SPC, i crida d'en Jerry Weyer PP-Luxemburg de crear un European Pirate Party). A banda dels anomenats contactes, parlo regularment amb l'eurodiputada pirata Amelia Andersdotter, i xatejo de tant en tant amb en Sm\u00e1ry McArthy, de la Icelandic Modern Media Initiative, tamb\u00e9 membres (observadors) de PPI. La meva motivaci\u00f3 per a anar a aquesta assemblea general de PPI \u00e9s poder aconseguir el status de ple dret de Pirates de Catalunya a PPI, aix\u00ed com impulsar la creaci\u00f3 del European Pirate Party. Conec b\u00e9 el funcionament intern de Pirates de Catalunya, l'ideari i els estatuts, crec que aix\u00f2, sumat a la meva participaci\u00f3 durant els \u00faltims dos anys a PPI, em converteix en un bon candidat per a representar novament a Pirates de Catalunya a l'assemblea general de PPI.",
            "down": 0,
            "equal": 2,
            "id": 524,
            "title": "Proposta (#2):Kenneth Peiruza",
            "up": 26
        },
        {
            "desc": "Participo a les llistes de PPI des de finals de 2007, i a les llistes de PP-Iberoamerica des de mitjans de 2011. Mantinc un contacte ocasional amb pirates d'arreu del m\u00f3n. Cap problema amb l'angl\u00e8s, el faig servir en el dia-a-dia a la feina. Personalment, els meus interessos principals a l'Assemblea serien:- Eleccions europees: enfortir vincles amb els partits pirates europeus, de cara a presentar-nos el m\u00e9s conjuntament possible, compartint campanya i programa electoral- Democr\u00e0cia directa: millorar relacions amb els partits pirata que la defensen, plantejar la necessitat de compartir codi i know-how per implementar un sistema millor que el SPC actual (i que ho puguin fer servir tots els partits pirates) No cal que digui que defensar\u00e9 el que surti decidit al Congr\u00e9s Pirata, els interessos del partit. Salut i rom!",
            "down": 0,
            "equal": 2,
            "id": 525,
            "title": "Proposta (#3):David Arcos",
            "up": 24
        },
        {
            "desc": "Em preocupa que ara mateix molts dels canvis que ens agradaria portar a terme en la nostra societat ni tan sols s\u00f3n possibles si no es coordinen a nivell internacional. Crec que \u00e9s una gran oportunitat per a nosaltres els pirates el fet de tenir partits germans arreu del m\u00f3n amb qui ens \u00e9s m\u00e9s f\u00e0cil d'entendre'ns i que hem d'aprofitar per tirar endavant iniciatives conjuntes per tenir molta m\u00e9s for\u00e7a de la que tindr\u00edem cadascun de nosaltres per separat. B\u00e0sicament, m'agradaria formar part del grup d'assumptes internacionals de Pirates de Catalunya per poder treballar en aquesta direcci\u00f3. Tamb\u00e9 penso que m\u00fatuament podem enriquir-nos molt de l'intercanvi d'idees i que per aquesta ra\u00f3 tamb\u00e9 val la pena mantenir un contacte proper amb la resta de partits pirata.  Des que estic a Pirates de Catalunya que m'hi he implicat de ple i he col\u00b7laborat en tota mena de tasques (redactant i traduint continguts, elaborant la nova p\u00e0gina web, participant en les discussions de funcionament intern, col\u00b7laborant amb l'elaboraci\u00f3 del programa, contactant afiliats, etc.), i per tant en conec b\u00e9 el funcionament. El meu probable trasllat a Berl\u00edn properament per motius de feina va fer que no em present\u00e9s a la junta per\u00f2 penso que per contra en el cas de representant internacional pot ser un gran avantatge ja que precisament all\u00e0 \u00e9s on t\u00e9 el quarter general el Partit Pirata Alemany i la meva implicaci\u00f3 amb PIRATA.CAT permetria que pogu\u00e9s fer d'enlla\u00e7 directe creant un vincle m\u00e9s estret entre els dos partits. El meu nivell d'angl\u00e8s tant oral com escrit (comprensi\u00f3 i expressi\u00f3) \u00e9s molt fluid, incloent poder fer presentacions o xerrades. L'utilitzo constantment tant a la feina com amb amics.[...]Fa molt poc que segueixo les llistes del Pirate Parties International ja que m'he comen\u00e7at a interessar en el tema des que hem deixat enrere l'estr\u00e8s de les campanyes, hem comen\u00e7at a organitzar-nos amb el Congr\u00e9s, i ens hem plantejat quines noves estrat\u00e8gies volem portar a terme d'ara endavant.",
            "down": 0,
            "equal": 2,
            "id": 528,
            "title": "Proposta (#4):Muriel Rovira",
            "up": 21
        }
    ],
    "status": "Finalitzada",
    "titol": "Idea #160: Representants internacionals de Pirates de Catalunya",
    "url": "https://xifrat.pirata.cat/ideatorrent/idea/160"
}