{
    "day": 20,
    "desc": "Vaig descobrir l'altre dia que tenim aix\u00f2 als estatuts:\n\n---------------   \nDisposici\u00f3 addicional segona. Possibilitat de federaci\u00f3.\n\n  \nPirates de Catalunya es podr\u00e0 federar amb altres partits pirates membres de\nPirate Parties International, sempre que es prengui aquesta decisi\u00f3 en dues\nAssemblees Generals, entre les quals hi hagi una dist\u00e0ncia temporal m\u00ednima de\n3 mesos naturals. S'estableix la possibilitat de candidatures mixtes.\n\n  \nDisposici\u00f3 addicional tercera. Possibilitat de confederaci\u00f3.\n\n  \nPirates de Catalunya es podr\u00e0 confederar juntament amb altres partits pol\u00edtics\nque pertanyin a Pirate Parties International, sempre que es prengui aquesta\ndecisi\u00f3 en dues Assemblees Generals, entre les quals hi hagi una dist\u00e0ncia\ntemporal m\u00ednima de 3 mesos naturals. S'estableix la possibilitat de\ncandidatures mixtes.\n\n----------------   \n  \nAix\u00f2 obliga a que si volem fer una confederaci\u00f3 amb els altres partits\n\nhan de ser membres del PPI.\n\n  \nHi ha moltes raons per les quals penso que aix\u00f2 \u00e9s molt mala idea. He\n\naqu\u00ed unes quantes:\n\n  \n1) Tenint en compte que el PPI nom\u00e9s t\u00e9 una assemblea general un cop l'any,\nque aquests dos dies solen estar saturats de discussions interminables i que\nnormalment no d\u00f3na temps d'atendre totes les sol\u00b7licituds, \u00e9s altament\nprobable que acceptar un petit partit regional com a membre observador es\nconsideri que no \u00e9s prioritari i es deixi per la propera reuni\u00f3 de l'any\nseg\u00fcent (com ja li va passar als Pirates de Gal\u00edcia l'any passat, que encara\nestan esperant).\n\n  \nAix\u00f2 vol dir que fer-se membre del PPI es pot allargar fins a dos anys o m\u00e9s\nf\u00e0cilment. Ara mateix, amb aquest par\u00e0graf als estatuts NO ens podr\u00edem federar\n(confederar?) amb els Pirates de Gal\u00edcia!! I aix\u00f2 que s\u00f3n amb els que portem\nm\u00e9s temps d'acord en formar una Confederaci\u00f3! Ja no parlem de tota la resta de\npartits com Pirates de la Rioja o els que es fundin pr\u00f2ximament.\n\n  \n  \n2) Els criteris del PPI per acceptar partits membres no s\u00f3n ni molt menys\n\"objectius\", \"consensuats\" i \"inamobibles\". L'\u00fanic que hi ha als seus estatuts\n\u00e9s que has de tenir la paraula \"pirata\" o similar al nom i que has de tenir\ndemocr\u00e0cia interna per poder-ho sol\u00b7licitar, per\u00f2 despr\u00e9s la decisi\u00f3 de si\ns'accepta un partit o no a l'organitzaci\u00f3 es deixa en mans de l'assemblea\ngeneral del PPI, que dep\u00e8n de les impressions dels delegats que sovint no\ntenen gaire coneixement de la situaci\u00f3 a pa\u00efsos diferents del seu. Sovint\ndep\u00e8n nom\u00e9s de si en la presentaci\u00f3 que fas els causes bona impressi\u00f3 als\ndelegats o no.\n\n  \n  \n3) Penso que nosaltres tenim igual o millor criteri que el PPI per decidir\nquin partit \u00e9s pirata i quin no. No t\u00e9 gaire sentit dependre d'una\norganitzaci\u00f3 externa que ens pot dificultar una presa de decisions fluida\nsimplement per determinar aquesta q\u00fcesti\u00f3. Estic segura que nosaltres estarem\nen molt m\u00e9s bona disposici\u00f3 (perqu\u00e8 coneixerem la problem\u00e0tica d'a prop) de\ndeterminar si un partit a Espanya \u00e9s realment un partit pirata o es tracta\nd'un partit fantasma o que nom\u00e9s s'aprofita del nom.\n\n  \n  \n4) \u00c9s probable que en algum moment s'imposi que calgui pagar una quota per ser\nmembre del PPI. I si hi ha partits pirates petits que no poden pagar la quota?\nNo ens hi podrem confederar?\n\n  \n  \n5) Els suecs no han estat mai membres del PPI i ara mateix hi ha diversos\npartits grans que s'estan plantejant deixar de ser-ho. No tots els partits\npirata esdevenen membres del PPI, aix\u00ed que no t\u00e9 cap sentit que obliguem els\npetits si molts de grans no ho s\u00f3n o no ho volen ser.\n\n  \n  \n6) No est\u00e0 clar que el PPI vulgui tenir tants membres. De moment no hi ha\nrestricci\u00f3, per\u00f2 tots els membres tenen veu a les assemblees. Mentre som\npoquets no hi haur\u00e0 problema per\u00f2 \u00e9s possible que a llarg termini sigui\ninsostenible que totes les regions del m\u00f3n puguin participar a l'assemblea\ngeneral (al menys tal i com est\u00e0 muntat ara). Qu\u00e8 passar\u00e0 si a mig o llarg\ntermini es canvien els estatuts del PPI perqu\u00e8 els partits regionals no en\npuguin ser membres?\n\n  \n  \nJa s\u00e9 que el grup de programa pensava modificar diverses coses dels estatuts\nper\u00f2 com que aix\u00f2 s'ha d'aprovar en dues assemblees separades 3 mesos, i\ndespr\u00e9s si es vol fer qualsevol confederaci\u00f3 tamb\u00e9 s'ha d'aprovar en dues\nassemblees separades 3 mesos, podr\u00edem acabar-nos-en anant a 6 mesos per tot\nplegat.\n\n  \nPenso que \u00e9s urgent canviar aquest par\u00e0graf quant abans si no volem tenir cap\nproblema per a confederar-nos amb els Pirates de Gal\u00edcia, Extremadura, Madrid,\nLa Rioja, etc. de cara a les Eleccions Europees. Aix\u00ed ja tindr\u00edem aquests\npar\u00e0grafs esmenats als estatuts per si ho volem fer, i nom\u00e9s haur\u00edem de\ndecidir despr\u00e9s en 3 mesos si volem confederar-nos o no.\n\n  \n\nEtiquetes: en podeu posar diverses separant-les amb comes:\n[confederaci](https://xifrat.pirata.cat/ideatorrent/?tags=confederaci)\n[estatuts](https://xifrat.pirata.cat/ideatorrent/?tags=estatuts)\n[federaci](https://xifrat.pirata.cat/ideatorrent/?tags=federaci)\n[international](https://xifrat.pirata.cat/ideatorrent/?tags=international)\n[parties](https://xifrat.pirata.cat/ideatorrent/?tags=parties)\n[pirate](https://xifrat.pirata.cat/ideatorrent/?tags=pirate)\n[PPI](https://xifrat.pirata.cat/ideatorrent/?tags=PPI)\n\n",
    "end": {
        "day": 5,
        "month": 10,
        "year": 13
    },
    "hour": "17:27",
    "id": 233,
    "month": 4,
    "solutions": [
        {
            "desc": "Treure \"membres de Pirate Parties International\" del la disposici\u00f3 addicional segona, i substituir \"pol\u00edtics que pertanyin a Pirate Parties International\" per \"partits pirates\" a la disposici\u00f3 addicional tercera. Si no es modifica res m\u00e9s els par\u00e0grafs quedarien:  \"Pirates de Catalunya es podr\u00e0 federar amb altres partits pirates, sempre que es prengui aquesta decisi\u00f3 en dues Assemblees Generals, entre les quals hi hagi una dist\u00e0ncia temporal m\u00ednima de 3 mesos naturals. S'estableix la possibilitat de candidatures mixtes.\" \"Pirates de Catalunya es podr\u00e0 confederar juntament amb altres partits pirates, sempre que es prengui aquesta decisi\u00f3 en dues Assemblees Generals, entre les quals hi hagi una dist\u00e0ncia temporal m\u00ednima de 3 mesos naturals. S'estableix la possibilitat de candidatures mixtes.\"",
            "down": 2,
            "equal": 6,
            "id": 834,
            "title": "Proposta (#1):Treure dels estatuts el requisit que els partits hagin de ser membres del PPI",
            "up": 50
        },
        {
            "desc": "Com en la soluci\u00f3 #1, hauriem de treure la condici\u00f3 de ser membres del PPI, per\u00f2 tractant-se de partits pirates, no veig perque s'ha de votar dues vegades. Amb una vegada hauria de servir. En el cas de partits NO pirates, llavors ho faria en dues votacions separades per un mes. Amb aix\u00f2 podem reaccionar davant de possibles situacions inesperades (com la irrupci\u00f3 d'una plataforma ciutadana, canvis en el panorama pol\u00edtic, etc) amb un m\u00ednim d'agilitat.",
            "down": 5,
            "equal": 15,
            "id": 835,
            "title": "Proposta (#2):Treure dos requisits: que els partits hagin de ser membres del PPI i temps",
            "up": 7
        },
        {
            "desc": "Donat que segons els estatuts actuals exigeixen un temps m\u00e0xim de tres mesos entre dos assemblees, no podem exigir fer dos asemblees separades per un m\u00ednim de 3 mesos per fer res, perqu\u00e8 aix\u00f2 obligaria a fer dues assemblees separades amb exactament 3 mesos, com vam haver de fer al setembre i desembre per poder modificar el reglament. Per tant, proposo una soluci\u00f3 que nom\u00e9s varia respecte a la n\u00famero 1 en el temps que ha de passar entre les dues assemblees, si ho deixem en dos mesos hi ha un marge de temps d'un mes per poder fer la segona assemblea. A m\u00e9s els estuatuts oficials estan en castell\u00e0, el que hi ha a la web es una traducci\u00f3 al catal\u00e0. Evidentment no podem barrejar dos idiomes, aix\u00ed que el text ha de ser aprovat en castell\u00e0.  Potser es podria aprovar en catal\u00e0, pero aleshores crec recordar que cal fer-ho en ELS DOS idiomes, ja que els estatuts s'han d'enviar al Registro de partidos pol\u00edticos del Ministerio de Interior.A mes... Es pot modificar una disposici\u00f3 adicional? O caldria afegir una nova disposici\u00f3 adicional que modifiqui l'altra? Consulteu a Jur\u00eddic, que per aix\u00f2 els tenim... Respecte al text, podria quedar com: Posibilidad de Federaci\u00f3nAl Pirates de Catalunya se podr\u00e1n federar y podr\u00e1 ser federado a otros partidos piratas, siempre que se decida por decisi\u00f3n de dos Asambleas Generales, entre las cuales equidiste un periodo m\u00ednimo temporal de 2 meses naturales. Se establece la posibilidad de candidaturas mixtas.[...]Posibilidad de Confederaci\u00f3n.El Pirates de Catalunya se podr\u00e1 confederar junto con otros partidos pol\u00edticos piratas, siempre que se decida por decisi\u00f3n de dos Asambleas Generales, entre las cuales equidiste un periodo m\u00ednimo temporal de 2 meses naturales. Se establece la posibilidad de candidaturas mixtas.",
            "down": 5,
            "equal": 11,
            "id": 839,
            "title": "Proposta (#3):Treure dels estatuts el requisit de ser membres de PPI i rebaixar el temps",
            "up": 12
        }
    ],
    "status": "In development",
    "tags": [
        "confederaci",
        "estatuts",
        "federaci",
        "international",
        "parties",
        "pirate",
        "PPI"
    ],
    "title": "Idea #233: Poder-se confederar amb qualsevol partit pirata (sigui o no del PPI)",
    "url": "https://xifrat.pirata.cat/ideatorrent/idea/233",
    "year": 13
}